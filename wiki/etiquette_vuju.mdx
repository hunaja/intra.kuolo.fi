---
title: Vuosijuhlaetiketti
category: Vuoden tapahtumat
---

Vuosijuhlat ovat KuoLOn vuoden hienoin juhla. Vuosijuhlat järjestetään vuosittain lokakuussa, ja sinne kutsutaan
ensisijaisesti kaikki seuraavana keväänä valmistuvat opiskelijat aveceineen (puoliso, sisarus, ystävä),
ja heidän jälkeensä myös koko muu ainejärjestö. Kutsu ”vujuille” on tipahtanut postiluukusta myös kaikille
ie-pareille, hallitukselle, yhteistyöainejärjestöille sekä Itä-Suomen yliopiston sekä Kuopion yliopistollisen
sairaalan edustajille.

Vuosijuhlissa pukukoodi on frakki/tumma puku, mikä tarkoittaa frakkia tai perinteistä pukua tai pitkää mekkoa.
Vuosijuhlilla on tapana myös käyttää akateemisia ansiomerkkejä, kuten KuoLOn hopeista tai kultaista ansiomerkkiä.
Halutessaan asuun voi liittää myös ainejärjestönauhan, joka asetellaan puvuntakin alle tai ruusukkeena mekon
rintamukseen.

Juhlapäivä alkaa kutsuvieraiden cocktail-tilaisuudella ja jatkuu kaikille illalliskortin lunastaneille
kuololaisille avoimella iltajuhlalla. Siellä kuunnellaan juhlapuheita, seurataan esityksiä ja seurustellaan
pöytäseurueen kanssa kolmen ruokalajin lomassa.

Kuten kaikki suuret juhlat, vujutkin päättyvät jatkoihin, joissa saa vaihtaa vapaalle ja leninkiä kevyempään.
Seuraavan aamun silliaamiainen pitää huolta juhlijoiden neste- ja elektrolyyttitasapainosta.
